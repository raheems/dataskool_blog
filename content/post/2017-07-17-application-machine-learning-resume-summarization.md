---
title: রেজুমে সামারি করার রোবট
authors: ["enayet"]
date: '2017-07-17'
lastmod: '2018-08-19'
slug: application-machine-learning-resume-summarization
categories:
  - Blog
tags:
- মেশিন লারনিং
draft: false
toc: true
images: ["images/dataskool_socialmedia.png"]
---

তোমরা যারা মেশিন লারনিং শিখতে চাও। তোমাদের জন্য একটা কাজের আইডিয়া মাথায় এসেছে।

ধরো আমাদের রিসার্চ প্রজেক্টে আগ্রহীদের সিভি আমরা সংগ্রহ করবো। তো আমাদের লোকবল বলে তেমন নাই। মাত্র দুইজন গবেষক  যারা তাদের সময়টুকে রিসার্চ প্লানিং আর পেপার লেখায় ব্যয় করতে চায়।  তাদের টাকা পয়সাও নাই। সে কারণে চাওয়া মাত্র কারও সহায়তা পাওয়া সহজ নয়। বিনা পয়সায় সবসময় কাজ করার মানুষও পাওয়া যায় না। রিসার্চে সহায়তা করলে তাকে কো-অথর করা যায় কিন্তু এডমিনিস্ট্রেটিভ কাজে আর্থিক বিনিময় দেয়া আমাদের জন্য এই মুহূর্তে অসম্ভব।

# সমস্যা

আর সে জন্যই আমরা চাইছি এমন একটি মেশিন লারনিং সিস্টেম যেখানে সিভি জমা দিলে মেশিন সেই সিভি পড়ে আমাদের কাছে একটা রিপোর্ট পাঠাবে।

কী কী ক্রাইটেরিয়া থাকবে সেটা আমরা লার্নারকে বলে দিবো। কিংবা ওভারল একটা ধারণা দিবো।

যাদের নূন্যতম ধারণা আছে, তারা বুঝতে পারছ এখানে কত ধরনের ফিল্ড সম্পর্কে ধারণা থাকা লাগবে — প্রথমত সমস্যাটি বুঝতে পারা (understanding the problems) এবং শেষতক সমাধান প্রভাইড করা (communicating the solution)।

মাঝখানে যেসব লাগবে তার মধ্যে আছে ওয়েব টেকনলজি, ডেটা প্রিপারেশন, টেক্সট প্রসেসিসং, মেশিন লারনিং, এবং এসবের ইমপ্লিমেন্টেশন।

আশা করি বোঝা গেল ডেটা সায়েন্স কেন ইন্টারডিসিপ্লিনারি একটা বিষয়।

# সমাধান যেভাবে হতে পারে

এরকম সমস্যা কোন একক সমাধান নেই। সমাধান হতে পারে নানা ভাবে। থিওরেটিক্যালি এর অসংখ্য সমাধান রয়েছে। কীভাবে সমাধান করা যাবে তার জন্য যিনি সমস্যাটির সমাধান করবেন তাকে প্রথমে ভাবতে হবে। তারপর তার রিকোয়ারমেন্ট অনুযায়ি আমাদের সাথে কমিউনিকেট করবে। উদাহরণ স্বরূপ বলা যায় একটি সমাধান হতে পারে রূল বেইজড। অর্থাৎ সিভিগুলোকে সরাসরি আপলোড না করে আমরা একটি অনলাইন ফরম তৈরী করে সেখানে সিভির তথ্যগুলো চাইতে পারি। এটি তুলনামূলকভাবে সহজ সমাধান। কারণ এতে করে ইনপুট সিস্টেম খেকে সরানরি স্ট্রাকচার্ড ডেটা পাওয়া যাবে। যার ফলে ডেটা প্রিপারেশনের জন্য যে বিশাল কাজ সেটি কমে যাবে।

আরেকটি উপায় হতে পারে স্পেসিফিক ফরম্যাটের ফাইল (যেমন ওয়ার্ড, টেক্সট) আপলোডের সুবিধা থাকবে যেখানে আগ্রহীরা তাদের সিভি আপলোড করবে। তারপর মেশিন সেই ফাইলটি পড়বে এবং সেখান থেকে তথ্য সংগ্রহ করে সেগুলোকে প্রসেস করবে। এটি বাস্তবায়ন করা তুলনামূলকভাবে কঠিন তবে ব্যবহারকারি দিক বিবেচনা করলে এটি বেশী আগ্রহদ্দীপক। কেননা এতে করে আগে থেকে বেশী পরিকল্পনা করার দরকার হচ্ছে না।

# তোমাদের লাভ

আমাদের সমস্যাটি রিয়েল। তোমাদের ভাবনার জন্য আমি এটি দিলাম। এখনি বানাতে হবে তা বলছিনা। এরকম সমস্যা নতুন নয়। প্রতিটি জব সাইটেই এরকম রোবট আছে যা জব সাইটগুলো তাদের ক্লায়েন্টদের কাছে মাসিক সাবস্ক্রিপশন বিক্রি করে।

তোমাদের কেউ যদি এটি ছোট আকারেও বানাতে পারো তাহলে তোমাদের রেজুমে অনেক শক্ত হবে। আমি গ্যারান্টি দিয়ে বলতে পারি। এরকম একটি প্রজেক্ট তোমাদের ক্রেডিটে থাকলে আমেরিকার জব মার্কেটে সেটি অনেক বড় ব্যাপার হিসেবে পরিগণিত হবে। বাংলাদেশেও বেশী দিন নয় যখন এগুলোর মূল্য দেয়া শুরু হবে।

ট্রাই করবে নাকি?