---
title: প‍্যাশন, প্রফেশনালিজম, ও প্রায়োরিটি
authors: ["enayet"]
date: '2018-08-20'
lastmod: '2018-08-20'
slug: passion-professionalism-priority
categories:
  - Blog
tags:
  - Career
draft: true
toc: true
images: ["images/socialmedia.png"]
---

# ভূমিকা

# কর্মক্ষেত্রে পরিসংখ‍্যানবিদদের ভূমিকা

আমেরিকা সহ উন্নত দেশগুলিতে পরিসংখ‍্যানবিদদের তাদের কাজের কারণে বেশ গুরুত্ব দেয়া হয়। অর্থাৎ এসব দেশে পরিসংখ্যানবিদদের প্রফেশনাল ভ্যালু আছে। ব‍্যাপারটা বাংলাদেশের প্রেক্ষাপটে চিন্তা করলে বোঝা সহজ নয়।

উদাহরণ দিলে বুঝতে সহজ হবে।

বাংলাদেশে অনেক চাকুরীতে পরিসংখ‍্যানবিদ একটি  যোগ্যতা হিসেবে চাওয়া হয়। কিন্তু সেখানে পরিসংখ‍্যানের কী ধরনের কাজ থাকে বা এই ব‍্যাকগ্রাউন্ডের কেউ যখন সেই চাকুরীতে প্রবেশ করে তখন তিনি অর্জিত জ্ঞানের কতটা ব‍্যবহার করতে পারেন সে সম্পর্কে আমার যা ধারণা হয়েছে তা থেকে বলা যায় অল্পকিছু ব‍্যাতিরেকে কর্মক্ষেত্রে পরিসংখ‍্যানবিদ হিসেবে পরিসংখ‍্যানের ছাত্র/ছাত্রীদের অংশগ্রহণ অনেকটা সীমিত।

এর মূল কারণ পরিসংখ্যান অপরিচিত একটি বিষয়-- তা নয়। দেশের বিশ্বিবদ্যালয়গুলোতে বহুবছর ধরে পরিসংখ্যান পড়ানো হচ্ছে এবং বছর বছর একটা বড় সংখ্যক ছাত্র/ছাত্রী গ্রাজুয়েশন করছে।

বরং মূল কারণটি হল দেশে এই দক্ষ জনগোষ্ঠির চাকুরীর ক্ষেত্র তৈরী হয়ে ওঠে নি। দ্বিতীয় কারণটি হলো ব্যবসা বাণিজ্য ও নানা প্রতিষ্ঠানগুলো সে অর্থে এর মূল্য অনুধাবন করতে পারেনি। এমনকি সরকারি কর্মসংস্থানে পরিসংখ্যানবিদদের জন্য নির্ধারিত চাকুরীতেও পরিসংখ্যানবিদদের অংশগ্রহণ কেবলমাত্র জরীপের মধ্যেই সীমাবদ্ধ।

## পরিস্থিতি দ্রুত বদলাচ্ছে

কিন্তু এই পরিস্থিতি ধীরে ধীরে বদলানো শুরু করেছে। বিশেষ করে দেশে টেলিকমিউনিকেশনের প্রসার এবং গ্রাহকসংখ্যা বৃদ্ধির সাথে সাথে মানুষের দৈনন্দিন অনেক কাজকর্মে ইন্টারনেটের উপর নির্ভরতা বাড়ার ফলে এখন ডেটা ভিত্তিক সিদ্ধান্ত গ্রহণের প্রয়োজনীয়তা ও উপযোগীতা অনুভব করা শুরু হয়েছে।

সেই সাথে প্রাইভেট প্রতিষ্ঠানগুলোতে, বিশেষ করে টেলিকমিউনিকেশনে এখন পরিসংখ্যানবিদদের নিয়োগ দেয়া হচ্ছে। শুধু পরিসংখ্যানবিদ নয়, ডেটা নিয়ে যারাই কাজ করতে পারে তাদেরই এসব প্রতিষ্ঠানে কদর বাড়ছে।

ইদানীং বাংলাদেশে স্টারটাপ কোম্পানী খোলার হিড়িক পড়েছে। এর অর্থ তরুণ সমাজ এখন চাকুরীর উপর নির্ভরতা কমিয়ে নিজেই উদ্যোক্তা হিসেবে আত্নপ্রকাশ করছে।

এর দুটি দিক রয়েছে-- একটি হলো দেশে উদ্যোক্তাদের নতুন উদ্যোগ নিয়ে পরীক্ষা করার সুযোগ সৃষ্টি হয়েছে। আরেকটি দিক হলো তরুণরাও এসব স্টারটাপ প্রতিষ্ঠানে কর্মসংস্থানের সুযোগ পাচ্ছে। প্রথম কারণটি বাস্তবায়ন করার জন্য প্রয়োজন দক্ষ তরুণ জনগোষ্ঠী, যেটি দ্বিতীয় কারণটির প্রবাহকে ত্বরান্বিত করছে।

উদাহরণ স্বরূপ বলা যায় ডক্টরলা (doctorola.com)  এবং পাঠাও (pathao.com) এর কথা। ডক্টরলা একটি বাংলাদেশী টেক স্টারটাপ যেটির মাধ্যেমে রোগীরা ডাক্তারের সাথে এপয়েন্টমেন্ট করতে পারবেন। আর পাঠাও হচ্ছে উবারের (uber.com) মতো রাইড সার্ভিস যেখানে যাত্রীরা মোবাইল এ্যাপের মাধ্যমে তাদের রাইড হায়ার করতে পারেন।

এসব স্টারটাপ কোম্পানীতে কাজ করছে মূলত তরুণ উদ্যোক্তা ও সদ্য পাশ করা গ্রাজুয়েটরা। এ ধরনের স্টারটাপ যত প্রসার লাভ করবে, ততই ডেটা প্রফেশনালদের কদর বাড়বে। সেখানে পরিসংখ্যান জানা দক্ষ প্রোগ্রামার ও  ডেটা সাইন্টিস্টদের কাজের সুযোগ হবে।

## প‍্যাশন

ডেটা প্রফেশনালরা তাদের কাজের প্রতি প্যাশনেট থাকে। তারা কাজ ভালোবাসে। তারা ডেটা থেকে অজানা তথ্য বের করে আনে যা ব্যবসায় এনে দেয় কম্পিটিটিভ এডভান্টেজ। যে তথ্যর উপর নির্ভর করে সিইও-রা নতুন সিদ্ধান্ত নিতে পারে। ডেটা থেকে প্রাপ্ত তথ্যই প্রকারান্তরে ব্যবসাকে এগিয়ে নেয়ার প্রভাবক হিসেবে কাজ করে।

>পরিসংখ্যানবিদরা ডেটা প্রফেশনালদের মধ্যে একটি ভিন্ন ধরনের দক্ষতাসম্পন্ন গ্রুপ যারা কেবল ডেটা প্রসেসিংই নয়, সেখান থেকে হাইপোথিসিস জেনারেশন, হাইপোথিসিস টেস্ট এবং প্রাপ্ত ডেটা থেকে তথ্য নিয়ে কীভাবে পুরো জনগোষ্ঠীর উপর সিদ্ধান্ত নেয়া যাবে সেই বিষয়ে প্রাতিষ্ঠানিকভাবে দক্ষ।

প্রাতিষ্ঠানিক দক্ষতা এই কারণে উল্লেখ করছি যে এই দক্ষতা অর্জনের একটি ধাপ হলো প্রাতিষ্ঠানিক শিক্ষা। তবে প্রাতিষ্ঠানিক শিক্ষা না থাকলেও কেউ স্বউদ্যোগেও পরিসংখ্যান শিখতে পারে এবং সফলভাবে তার ব্যবহার করতে পারে।

তাদের এরকম দক্ষতার কারণেই উন্নত বিশ্বে, বিশেষ করে আমেরিকা, কানাডা, ইউকে এবং অস্ট্রেলিয়াতে পরিসংখ্যানবিদের চাহিদা ব্যাপক। হালে ডেটা সায়েন্সের ব্যাপক জোয়ারের মাঝে কম্পিউটার সায়েন্টিস্টদের সাথে সাথে কম্পিউটার প্রোগ্রামিংএ দক্ষ পরিসংখ্যানবিদদের চাহিদা অনেক। আইবিএম-এর প্রেডিকশন অনুসারে  দক্ষ ডেটা সায়েন্টিস্টদের চাহিদা ২০২০ সালের মধ্যে ২৮% বাড়বে। [^1]

[^1]: [IBM Predicts Demand For Data Scientists Will Soar 28% By 2020](https://www.forbes.com/sites/louiscolumbus/2017/05/13/ibm-predicts-demand-for-data-scientists-will-soar-28-by-2020/)

পরিসংখ্যানবিদ ও ডেটা সায়েন্টিস্টরা তাদের কাজের ব্যাপারে প্যাশনেট কারণ তারা তাদের অবদানের ইমপ্যাক্ট সরাসরি দেখতে পায়। তাদের তৈরী করা ডেটা সামারি দিয়েই সিইও-রা বড় বড় সিদ্ধান্ত নেয়। তাদের তৈরী করা মডেল দিয়ে ব্যবসায়ের পরবর্তী পদক্ষেপটি নেয়া হয়। তাদের টেস্ট করা হাইপোথিসিসের উপর ভিত্তি করেই একটি নতুন প্রসেস চালু করা কিংবা প্রতিষ্ঠিত একটি প্রসেসে পরিবর্তন আনা হয়।


## প্রফেশনালিজম

## প্রায়োরিটি
