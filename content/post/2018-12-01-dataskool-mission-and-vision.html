---
title: পরিসংখ্যান পাঠশালা - ডেটাস্কুল - মিশন ও ভিশন
authors: ["enayet"]
date: '2018-12-01'
lastmod: '2018-12-01'
slug: dataskool-mission-and-vision
categories:
  - Blog
tags:
  - DataSkool
draft: false
toc: false
images: ["images/socialmedia.png"]
---



<p><a href="https://www.dataskool.org/">পরিসংখ্যান পাঠশালা বা ডেটাস্কুল</a> পরিসংখ্যান শেখার বাংলা রিসোর্স।</p>
<div class="section level1">
<h1>মিশন</h1>
<p>বাংলাভাষী শিক্ষার্থীদের কাছে পরিসংখ্যানকে সহজবোদ্ধ করে উপস্থাপন করা। এক্সেসিবল স্ট্যাটিসটিক্স ইন বাংলা।</p>
</div>
<div class="section level1">
<h1>ভিশন</h1>
<p>সহজে বোঝা যায় এবং পড়তে ভাল লাগে– পরিসংখ্যানের সেরকম কনটেন্ট তৈরী করা যাতে শিক্ষার্থীরা পরিসংখ্যানের বই পড়ে আনন্দ পায় এবং পরিসংখ্যান কোথায় ব্যবহার করা যায় সে সম্পর্কে সম্মক ধারণা অর্জন করতে সক্ষম হয়। পরিসংখ্যান পাঠশালা থেকে শিক্ষার্থীদের পাশাপাশি আগ্রহী যে কেউই পরিসংখ্যান সম্পর্কে পরিস্কার ধারণা পাবে বলে আশা করি।</p>
<p>দৈনন্দিন জীবনে পরিসংখ্য়ানের প্রয়োজনীয়তা অপরিসীম। কিন্তু কেন?</p>
<p>কেবল শিক্ষাক্রমেই নয়, ব্যবসা-বাণিজ্যে, গবেষণায়, দেশ পরিচালনায়, ফ্যাক্টরিতে পণ্য উৎপাদনে, যোগাযোগ ও পরিবহন ব্যবস্থায়, এবং আরো নানা স্থানে – পরিসংখ্যানের ব্যবহার হচ্ছে যে সম্পর্কে আমাদের বেশীরভাগ শিক্ষার্থীরাই তেমন কিছু জানে না।</p>
<p>বর্তমানে ইন্টারনেট ভিত্তিক কর্মকান্ডের প্রসারের সাথে সাথে দৈনন্দিন জীবনে ডেটার গুরুত্ব ও ব্যবহার দুইই বেড়েছে। বলা হচ্ছে ডেটা হল নতুন ইলেক্ট্রিসিটি। যার অর্থ করা যায়– ডেটার গুরুত্ব দৈনন্দিন জীবনে ইলেক্ট্রিসিটির মতই।</p>
<p>আমরা প্রতি মুহূর্তে অনেক ডেটা তৈরি করছি। একই সাথে সেবাদানকারি প্রতিষ্ঠানগুলো আমাদের তৈরি করা ডেটা ব্যবহার করে আমাদের কাছে উন্নত সেবা পৌঁছে দিচ্ছে। আপনার ডেটা কীভাবে ব্যবহৃত হচ্ছে সেটি বোঝার জন্যও আমাদের পরিসংখ্যান সম্পর্কে সামান্য হলেও ধারণা রাখা প্রয়োজন।</p>
<p>আমাদের দেশের ছাত্র-ছাত্রীদের একটি বড় অংশ তাদের শিক্ষা কারিকুলামে পরিসংখ্যান শেখে। পরিসংখ্যান অধিকাংশের কাছেই একটি ভীতিকর বিষয়। তার উপর মাধ্যমিক পর্যায়ে সর্বক্ষেত্রে বাংলায় পড়াশুনা করে উচ্চস্তরে হঠাৎ ইংরেজীতে পরিসংখ্যান পড়া ও বোঝা অনেকের জন্যই সহজ নয়।</p>
<p>বেসিক পরিসংখ্যানের ধারণা শেখার জন্য ইংরেজীতে প্রতি বছর নতুন নতুন বই প্রকাশিত হলেও আমাদের দেশে সেগুলো সহজলভ্য নয়। এই বইগুলোতে বিষয়বস্তুর উপস্থাপন, উদাহরণ এবং অনুশীলনীগুলোকে সর্বদা যুযোপযোগী করা হচ্ছে। অথচ আমাদের দেশের বইগুলো কোন এক সুদূর অতীতে লেখা হয়েছে যা সহসা হালনাগদ করা হয় না।</p>
<p>উপরন্ত বিদেশী বইগুলোতে তাদের দেশের প্রেক্ষিত বিবেচনা করে ডেটা ও উদাহরণ দিয়ে টপিকগুলো লেখা হয়। যে জন্য আমাদের ছাত্রছাত্রীরা সেসব উদাহরণ পড়ে নিজেদের ক্ষেত্রে কীভাবে প্রয়োগ করবে তা কেবলমাত্র কল্পণাতেই রেখে দেয়। সেগুলোর বাস্তবায়ন করা দূরূহ হয়ে পড়ে। ফলে পরিসংখ্যানের প্রতি ছাত্রছাত্রীদের কোনরকম আকর্ষণ সৃষ্টি হয় না। বরং পরিসংখ্যান ভীতি ও ডেটা এনালিসিস নিয়ে জড়তা থেকেই যায়।</p>
<p>পরিসংখ্যান পাঠশালার উদ্দেশ্য হল পরিসংখ্যানকে সবার কাছে সহজবোদ্ধ করে উপস্থাপন করা।</p>
</div>
